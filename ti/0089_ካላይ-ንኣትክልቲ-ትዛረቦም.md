# ካላይ ንኣትክልቲ ትዛረቦም

##
እዚኣ ካላይ እያ። ንሳ ሸውዓተ ዓመት እዩ ዕድሚኣ። ብቋንቋኣ፡ ቋንቋ ሉቡኩሱ ትርጉም ናይ ስማ 'እታ ሕያወይቲ' ማለት እዩ።

##
ካላይ ካብ ድቃሳ ተንሲኣ ንገረብ ብርቱኻን ትዛረቦ። "በጃኻ ገረብ ብርቱኻን፡ ገዚፍ ኴንካ እሞ ዕበ ብዙሕ ዝበሰለ ብርቱኻን ሃበና።

##
ካላይ ናብ ቤት ትምህርቲ ትኸይድ። ኣብ መንገዳ ንሳዕሪ ትዛረቦ። "በጃኻ ሳዕሪ፡ ልሙዕ ኴንካ ብቘል ኣይትንቀጽ ድማ።"

##
ካላይ ነቶም ዕምባባታት መሮር ትሓልፎም። "በጃኹም ዕምባባታት፡ ፍንሽርሽር በሉ እሞ ኣብ ጸጕረይ ክልጥፈኩም።"

##
ኣብ ቤት ትምህርቲ፡ ካላይ ነቲ ኣብ ማእከል ቀጽሪ ዘሎ ገረብ ትዛረቦ። "በጃኻ ገረብ፡ ዓበይቲ ጨናፍር እሞ ኣብቍል ንሕና ድማ ኣብ ትሕቲ ጽላልካ ኴና ከነንብብ።"

##
ካላይ ነቲ ንቤት ትምህርታ ከቢብዎ ዘሎ ሓጹር ትዛረቦ። "በጃኻ ሓያል ኩን እሞ ሕማቓት ሰባት ናብዚ ከይኣትዉ ዕገቶም።"

##
ካላይ ካብ ቤት ትምህርቲ ናብ ቤታ ምስተመልሰት፡ ነቲ ገረብ ብርቱኻን ትበጽሖ። "ብርቱኻን በሲልኩም ዶ?" ኢላ ካላይ ትሓቶም።

##
"እቶም ብርቱኻናት ጌና ጉዕ እዮም ዘለዉ፡" ኢላ ካላይ ኣዕሚቛ ኣስተንፈሰት። "ጽባሕ የራኽበና ገረብ ብርቱኻን፡" በለት ካላይ። "ምናልባት ሽዑ ዝበሰለት ብርቱኻን ትህበኒ ግዲ ትኸውን!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Daniel Berhane Habte
* Language: ti

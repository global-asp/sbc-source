# ጤል፡ ከልብን ላምን

##
ጤል፡ ከልብን ላምን ግርም ኣዕሩኽ ነበሩ። ሓደ መዓልቲ ታክሲ ተሳፊሮም ንመገሻ ነቐሉ።

##
ኣብ መወዳእታ ናይ መገሻኦም ምስበጽሑ፡ እቲ ዘዋራይ ዋጋ መጓዓዝያኦም ንክኸፍሉ ሓተቶም። ላም ዕዳኣ ከፈለት።

##
ከልቢ እቲ ዝተሓተተ ልክዕ ሸርፊ ስለዘይነበሮ፡ ካብ ዕዳኡ ቅሩብ ዝዛይድ ከፈለ።

##
እቲ ዘዋራይ ንከልቢ ማልሱ ክህቦ እናተዳለወ እንከሎ ጤል ካብ ዕዳኣ ገለ'ኳ ከይከፈለት ሃደመት።

##
እቲ ዘዋራይ ኣዝዩ ተቘጥዐ። ንከልቢ ማልሱ ከይሃቦ ተሓምቢቡ ከደ።

##
ስለዚ ድማ እዩ፡ ዋላ ሎሚ፡ ከልቢ ነቲ ገንዘብ ዝእውዶ ዘዋራይ ንኽረክብ ናብ ማኪና ገጹ እናጐየየ ናብ ውሽጢ ዝቕልቀል።

##
ጤል ካብ ድምጺ ማኪና እትሃድም። ዕዳኣ ብዘይምኽፋላ ከይትእሰር ትፈርሕ እያ።

##
ላም ድማ ማኪና ክትመጽእ ከላ ዕጅብ ኣይብላን እዩ። ላም ሸናዕ እንበለት እያ ጽርግያ ትሰግር ምኽንያቱ ዕዳኣ ብምሉኡ ከምዝኸፈለት ትፈልጥ እያ።

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Daniel Berhane Habte
* Language: ti

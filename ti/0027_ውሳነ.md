# ውሳነ

##
ዓደይ ብዙሕ ጸገማት ነበራ። ማይ ካብ ሓንቲ ቡምባ ክንቀድሕ ነዊሕ መስርዕ ንገብር ኔርና።

##
ብኻልኦት ዝተወፈየ መግቢ ንጽበይ ኔርና።

##
ብምኽንያት ሰረቕቲ ኣባይትና ብኣግኡ ንስግጦ ኔርና።

##
ብዙሓት ቆልዑ ካብ ትምህርቲ ተሰጒጎም።

##
ንኣሽቱ ኣዋልድ ኣብ ካልእ ዓዲ ከደምቲ ኮይነን ይሰርሓ ነበራ።

##
ንኣሽቱ ኣወዳት ኣብ'ቲ ዓዲ ናብዝን ናብትን ዘወን ክብሉ ይውዕሉ ነበሩ ገሊኦም ድማ ኣብ ናይ ካልኦት ሰባት ሕርሻ ይሰርሑ ነበሩ።

##
ንፋስ ክነፍስ ከሎ፡ ወረቓቕቲ ጓሓፍ ኣብ ኣግራብን ሓጹራትን ይንጥልጠል ነበረ።

##
ሰባት ብሸለልትነት ብዝተደርበዩ ስብርባር ጠራሙዝ ይጥብሑ ነበሩ።

##
ሽዑ ሓደ መዓልቲ፡ እታ ቡምባ ነቒጻ መትሓዚ ማይ ፊስቶታትና ጥራዩ ተረፈ።

##
ኣቦይ ካብ ገዛ ናብ ገዛ እናኸደ ኵሎም ሰባት ኣብ ናይ ዓዲ ኣኼባ ንኽሳተፉ ሓተቶም።

##
ህዝቢ ኣብ ትሕቲ ሓደ ዓቢ ኦም ተኣኪቡ ክሰምዕ ጀመረ።

##
ኣቦይ ሓፍ ኢሉ ከም'ዚ በለ፡ "ጸገማትና ንምፍታሕ ብሓባር ክንሰርሕ ኣለና።"

##
ሸሞንተ ዓመት ዝዕድሚኡ ጁማ፡ ኣብ ጕንዲ ናይ'ቲ ገረብ ኮፍ ኢሉ ከም'ዚ ኢሉ ጨደረ፡ "ኣነ ኣብ ምጽራይ ክሕግዝ እኽእል እየ።"

##
ሓንቲ ሰበይቲ ከም'ዚ በለት፡ "ኣንስቲ መግቢ ከነብቍል ክሓብራኒ ይኽእላ እየን።"

##
ካልእ ሰብኣይ ሓፍ ኢሉ ከም'ዚ በለ፡ "ሰብኡት ዒላ ኽንኵዕት ኢና።"

##
ኵልና ብሓደ ድምጺ ከም'ዚ ኢልና ጨደርና፡ "ህይወትና ኽንቅይር ኣለና።" ካብ'ታ መዓልቲ ኣትሒዝና ጸገማትና ንምፍታሕ ኵልና ብሓባር ሰራሕና።

##
* License: [CC-BY]
* Text: Ursula Nafula
* Illustration: Vusi Malindi
* Translation: Daniel Berhane Habte
* Language: ti

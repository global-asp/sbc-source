# ውሳነ

##
ኣብ ዓድና ብዙሕ ጸገማት ኔሩ። ማይ ካብ ሓንቲ ቡምባ ክንቀድሕ ነዊሕ መስርዕ ንገብር ኔርና።

##
ብኻልኦት ዝተወፈየ መግቢ ንጽበይ ኔርና።

##
ብምኽንያት ሰረቕቲ ኣባይትና ብኣግኡ ንስግጦ።

##
ብዙሓት ቆልዑ ካብ ትምህርቲ በዂሮም።

##
ንኣሽቱ ኣዋልድ ኣብ ካልእ ዓዲ ከደምቲ ኮይነን ሰርሓ።

##
ንኣሽቱ ኣወዳት ኣብ'ቲ ዓዲ ናብዝን ናብትን ዘወን ክብሉ ይውዕሉ ነበሩ ገሊኦም ድማ ኣብ ናይ ካልኦት ሰባት ሕርሻ ይሰርሑ ነበሩ።

##
ንፋስ ክነፍስ ከሎ፡ ወረቓቕቲ ጓሓፍ ኣብ ኣግራብን ሓጹራትን ይንጥልጠል።

##
ሰባት ብሸለልትነት ብዝተደርበዩ ስብርባር ጠራሙዝ ይጥብሑ ነበሩ።

##
ሽዑ ሓደ መዓልቲ፡ እታ ቡምባ ነቒጻ መትሓዚ ማይ ፊስቶታትና ጥራዩ ተረፈ።

##
ኣቦይ ካብ ገዛ ናብ ገዛ እናኸደ ኵሎም ሰባት ኣብ ናይ ዓዲ ኣኼባ ንኽሳተፉ ሓተቶም።

##
ህዝቢ ኣብ ትሕቲ ሓደ ዓቢ ኦም ተኣኪቡ ክሰምዕ ጀመረ።

##
ኣቦይ ሓፍ ኢሉ፡ "ጸገማትና ንምፍታሕ ብሓባር ክንሰርሕ ኣለና።" በለ።

##
ሸሞንተ ዓመት ዝዕድሚኡ ጁማ፡ ኣብ ጕንዲ ናይ'ቲ ገረብ ኮፍ ኢሉ፡ "ኣነ ኣብ ምጽራይ ክሕግዝ እኽእል እየ።" ኢሉ ጨደረ።

##
ሓንቲ ሰበይቲ፡ "ኣትን ኣንስቲ ንዕነ ሓቢርና እኽሊ ነብቍል።" በለት።

##
ካልእ ሰብኣይ ሓፍ ኢሉ፡ "ሰብኡት ዒላ ኽንኵዕት ኢና።" በለ።

##
ኵልና ብሓደ ድምጺ፡ "ህይወትና ኽንቅይር ኣለና።" ክንብል ጨደርና። ካብ'ታ መዓልቲ ኣትሒዝና ጸገማትና ንምፍታሕ ኵልና ብሓባር ሰራሕና።

##
* License: [CC-BY]
* Text: Ursula Nafula
* Illustration: Vusi Malindi
* Translation: Daniel Berhane Habte
* Language: ti

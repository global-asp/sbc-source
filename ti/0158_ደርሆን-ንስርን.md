# ደርሆን ንስርን

##
ካብ ዕለታት ሓደ መዓልቲ፡ ደርሆን ንስርን መሓዙት ነበራ። ንሳተን ምስ ኵለን ካልኦት ኣዕዋፍ ብሰላም ይነብራ ነበራ። ካብኣተን ሓደ'ኳ ክነፍር ዝኽእል ኣይነበረን።

##
ሓደ መዓልቲ፡ ኣብ'ቲ ምድሪ ዓጸቦ ነበረ። ንስሪ መግቢ ክተናዲ ናብ ርሑቕ ቦታ ክትጓዓዝ ኔርዋ። እዛ ንስሪ ኣዝያ ደኺማ ተመልሰት። "ካብ'ዚ ዝቐልል ሜላ ጕዕዞ ክህልው ኣለዎ!" ድማ በለት።

##
ደርሆ ካብ ልዋም ዘለዎ ናይ ለይቲ ድቃሳ ምስተንስአት፡ ኣዝዩ ብሉጽ ሓሳብ መጺኡዋ። ካብ ኵለን ኣዕዋፍ መሓዙታ ረጊፉ ዝወደቐ ክንቲት ክትእክቦ ጀመረት። ከም'ዚ ድማ በለት፡ "ነዚ ዅሉ ኣብ ልዕሊ ክንቲትና ሰፊና ነላግቦ፡" "ምናልባት እዚ ንጕዕዞ ቀሊል ክገብሮ ይኽእል ይኸውን እዩ።"

##
ካብ ምሉእ ዓዲ ንንስሪ ጥራይ መርፍእ ነበረታ፡ ስለ'ዚ ንሳ ቀዳመይቲ ክትሰፊ ጀመረት። ጽቡቓት ጽምዲ ኣኽናፍ ንባዕላ ብምስራሕ ሰማየ ሰማይ ኣብ ልዕሊ ደርሆ ነፈረት። ደርሆ ነታ መርፍእ ተለቂሓታ ግን ምስፋይ ቀልጢፉ ኣሰልክዩዋ። ነታ መርፍእ ኣብ'ቲ ከብሒ ገዲፋ ንደቃ መግቢ ከተዳሉ ናብ ክሽነ ኣተወት።

##
እተን ካልኦት ኣዕዋፍ ግን ንስሪ ነፊራ ክትከይድ ርእየንኣ። ንዓኣተን እውን ኣኽናፍ ክሰፍያ ምእንቲ ንደርሆ መርፍእ ከተለቅሐን ሓቲተንኣ። እቲ ሰማይ ብኡ ንብኡ ብዝነፍራ ኣዕዋፍ መልአ።

##
እታ ናይ መወዳእታ ዑፍ ነታ ዝተለቃሓታ መርፍእ ክትመልሳ ከላ፡ ደርሆ ኣብ'ኡ ኣይነበረትን። ስለ'ዚ ጨቓዊታ ነታ መርፍእ ወሲደን ክጻወታላ ጀሚረን። እቲ ጸወታ ምሰ'ሰልከየን፡ ነታ መርፍእ ኣብ'ቲ ሑጻ ገደፋኣ።

##
ዳሕራይ ንምሸቱ፡ ንስሪ ተመሊሳ። ኣብ መገዲ ንዝዘለቐ ክንቲታ ከተላግበላ ደልያ ብዛዕባ እታ መርፍእ ሓተተት። ደርሆ ኣብ'ቲ ከብሒ ኣናደየት። ኣብ'ቲ ክሽነ ሃሰው በለት፡ ኣብ'ቲ ቀጽሪ ደለየት። እታ መርፍእ ግን ኣብ ኩሉ ኣይተረኽበትን።

##
"በጃኺ ሓንቲ መዓልቲ ዕድል ሃብኒ፡" ክትብል ደርሆ ንንስሪ ለመነታ። "ሽዑ ኣኽናፍኪ ክትጽግኒ እንደገና ነፊርኪ'ውን መግቢ ክትምእርሪ ክትክእሊ ኢኺ።" "ሕራይ ሓንቲ መዓልቲ ጥራይ፡" በለት ንስሪ። "ነታ መርፍእ ክትረኽብያ እንተዘይክኢልኪ ግን፡ ከም ክፍሊት ሓንቲ ካብ'ዘን ጨቓዊትኪ ክትህብኒ ኢኺ።"

##
ንጽባሒቱ ንስሪ ምስመጸት፡ ደርሆ ኣብቲ ሑጻ ክትጽሕትር ረኸበታ፡ መርፍእ ግን የላን። ስለ'ዚ ንስሪ ብፍጥነት ነፊራ ብምውራድ ሓንቲ ካብ'ተን ጨቓዊት ሓዘት። ሒዛታ ድማ ተዓዝረት። ብድሕር'ዚ ንሓዋሩ፡ ንስሪ ኣብ ዝመጻትሉ፡ ደርሆ ነታ መርፍእ ንምርካብ ሑጻ ክትጽሕትር ትጸንሓ።

##
ጽላሎት ኣኽናፍ ናይ ንስሪ ኣብ ባይታ ኣብ ዝዓልበሉ ግዜ፡ ደርሆ ንጨቓዊታ ከምዚ'ላ ተጠንቅቐን። "ካብ'ቲ ንቑጽን ቅሉዕን መሬት ኣልግሳ።" ንሳተን ድማ ከምዚ'ለን ይምልሳ፡ "ዓያሹ ኣይኮንናን። ክንሃድም ኢና።"

##
* License: [CC-BY]
* Text: Ann Nduku
* Illustration: Wiehan de Jager
* Translation: Daniel Berhane Habte
* Language: ti

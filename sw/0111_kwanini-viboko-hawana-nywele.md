# Kwanini Viboko Hawana Nywele

##
Siku moja, Sungura alikuwa akitembea pembeni ya mto.

##
Kiboko alikuwepo pia, akitembea huku akila majani mazuri ya kijani.

##
Kiboko hakumwona Sungura na kwa bahati mbaya akaukanyaga mguu wa Sungura. Sungura akaanza kumpigia Kiboko kelele. "We Kiboko huoni kama umeukanyaga mguu wangu?"

##
Kiboko akamwomba Sungura msamaha, "Samahani, sikukuona, tafadhali nisamehe!" Lakini Sungura hakukubali na akaendelea kumbwatukia Kiboko, "Umefanya makusudi! Kuna siku utakiona, na nitakulipizia!"

##
Sungura alienda kutafuta moto na akamwambia, "Nenda, ukamchome Kiboko akitoka majini kuja kula majani. Alinikanyaga!" Moto ukajibu, "Hakuna tatizo, rafiki yangu Sungura, nitafanya ulichoniomba kufanya."

##
Baadaye, Kiboko alikuwa akila majani mbali na mto, aliposhtuka moto umelipuka. Miale ya moto ikaanza kuzichoma nywele za Kiboko.

##
Kiboko akaanza kulia na kukimbilia kwenye maji. Nywele zake zote zilikuwa zimeungua na moto. Kiboko aliendelea kulia, "Nywele zangu zimeungua na moto! Nywele zangu zote zimeisha! Nywele zangu nzuri!"

##
Sungura alikuwa na furaha kwa kuwa nywele za Kiboko ziliungua. Hadi leo kwa kuogopa moto, Kiboko hawezi kwenda mbali na maji.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Matteo E. Mwita
* Language: sw

# Adhabu

##
Siku moja, mama alileta matunda mengi.

##
“Tutakula matunda lini?” tunauliza. “Tutakula matunda leo jioni,” mama anasema.

##
Kaka yangu Rahim ni mlafi. Anaonja onja matunda yote. Anakula matunda mengi.

##
“Angalia Rahim alichokifanya!” mdogo wangu analalamika kwa sauti. “Rahim ni mtundu na mchoyo,” ninasema.

##
Mama amekasirishwa na Rahim.

##
Sisi pia tumekasirishwa na Rahim. Lakini Rahim haombi msamaha.

##
“Hutamwadhibu Rahim?” mdogo wangu anauliza.

##
“Rahim, muda si mrefu utajuta,” mama anaonya.

##
Rahim anaanza kuhisi kuumwa.

##
“Tumbo langu linauma sana,” Rahim ananong’ona.

##
Mama alijua hili litatokea. Matunda yanamwadhibu Rahim!

##
Baadaye, Rahim anatuomba msamaha. “Kamwe sitakuwa mlafi tena,” anaahidi. Na sote tunamwamini.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Monica Shank Lauwo, Lauwo George
* Language: sw

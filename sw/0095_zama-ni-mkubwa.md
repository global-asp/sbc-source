# Zama ni mkubwa!

##
Mdogo wangu anachelewa kuamka. Mimi naamka mapema kwa sababu mimi ni mkubwa!

##
Mimi ndiye ninayeruhusu jua kuingia ndani.

##
"Wewe ni nyota wangu wa asubuhi," anasema mama.

##
Naoga mwenyewe, sihitaji msaada.

##
Naweza kustahimili maji ya baridi na sabuni ya bluu inayonuka.

##
Mama ananikumbusha, "Usisahau kupiga mswaki." Namjibu, "Kamwe, sio mimi!"

##
Baada ya kuoga, nawasalimu babu na shangazi, na kuwatakia siku njema.

##
Najivisha nguo mwenyewe. "Mimi ni mkubwa sasa mama," ninamwambia.

##
Ninaweza kufunga vishikizo na kurekebisha viatu vyangu.

##
Na ninahakikisha mdogo wangu anapata taarifa zote za shule.

##
Darasani najitahidi sana katika kila kitu.

##
Ninafanya hivi vitu vyote vizuri kila siku. Ila kitu ninachokipenda sana ni kucheza na kucheza.

##
* License: [CC-BY]
* Text: Michael Oguttu
* Illustration: Vusi Malindi
* Translation: Matteo E. Mwita
* Language: sw

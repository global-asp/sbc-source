# Magozwe

##
Magaaladda mashquulka ah ee Nayroobi, oo ka fogeyd nolol daryeel oo gurigeeda ah, ayaa waxaa ku noolaa koox wiilal ah oo hoy la'aan ah. Waxay soo dhaweeyeen maalin kasta sidii ay u timid. Subax subxaha kamid ah, wiilasha ayaa bacda laalaaban hayay ka dib markii ay seexdeen wadooyinka qabow. Si aay isaga kiciyaan qabowga waxay dabka ku shiden qashin. Kooxdan wiilasha ah waxaa kujiray Magozwe. Wuxuu ahaa kan ugu yar.

##
Markii waalidkii Magozwe dhinteen, wuxuu ahaa shan sano jir. Wuxuu aaday adeerkii si uu ula noolaado. Ninkani ma daryeeleyn ilmaha. Ma uusan siin Magozwe cunto ku filan. Wuxuu u yeelay wiilka in uu qabto shaqo badan oo adag.

##
Haddii Magozwe uu ka cawdo ama su'aalo, adeerkiis ayaa garaaci. Markii uu Magozwe weydiistay inuu dugsiga aadi karo, adeerkiis ayaa garaacay oo wuxuu ku yidhi, "Aad ayaad nacas u tahay inaad wax barato." Saddex sano ka dib, Magozwe ayaa ka cararay adeerkiis. Wuxuu bilaabay inuu ku noolaado waddada.

##
Nolosha waddadu way adkayd, badankodne wiilasha ayaa maalin walba la halgamayay si ay cunto u helaan. Mararka qaarkood waa laxiraayay, mararka qaarkood waa la garaacaayay. Markii ay xanuunsadaan, ma jirin cid caawisa. Kooxdu waxay ku tiirsanayd lacagta yar ee ay tuugsiga ku soohelen, iyo inay iibiyaan bacaha iyo dib-u-warshadaynta kale. Noloshu waxay ahayd mid ka sii adag sababtoo ah dagaalyahanno kooxo isku dhafan oo doonaya in ay kontaroolaan qaybo ka mid ah magaalada.

##
Maalin maalmaha ka mid ah markii uu Magozwe fiirinayay weelka qashinka lagurido, wuxuu helay buug sheeko oo gaboobay oo dildilaaacsan. Waxuu ka nadiifiyey wasakhdii waxuuna ku ritay jawankiisa. Maalin kasta marka ka dib wuxuu qaadan jiray buugga oo eegijiray sawirada. Ma uusan aqoonin sida loo akhriyo ereyada.

##
Sawirada ayaa u sheegijiray sheeko uu wiil yar oo koray inuu noqdo duuliye. Magozwe wuxuu kuriyoon hayay malin cad in uu noqdo duuliye. Mararka qaar, wuxuu u maleynayay in uu ahaa wiilka sheekada.

##
Waxay ahayd qabow, Magozwe ayaa istaagnaa wadada asagoo tuugsan hayo. Nin baa xagiisa u soo dhaqaaqay. "Hello, waxaan ahay Thomas, waxaan ka shaqeyaa halkan dhaw, meel aad ka heli karto wax aad cunto," ayuu yiri ninkii. Waxa uu tilmaamay guri jaale ah oo leh saqaf buluug ah. "Waxaan rajeynayaa inaad halkaas aadi doonto si aad u hesho cunto?" ayuu weydiiyay. Magozwe wuxuu eegay ninkii, ka dibna guriga. "Waa laga yaabaa," ayuu yiri, wuuna ka dhaqaaqay.

##
Bilihii ka dambeeyey, wiilashii hooy la'aanta ah waxay arki jireen Thomas. Wuxuu jeclaa in uu la hadlo dadka, gaar ahaan dadka ku nool jidadka. Thomas wuxuu dhageystay sheekooyinka nolosha dadka. Waxa uu ahaa mid aad udaneeyo una dulqaato, marnaba ma ahayn mid aan fiicneyn ama ixtiraam daran. Qaar ka mid ah wiilasha waxay bilaabeen inay aadaan guriga jaalaha iyo buluuga ah si ay cunto u helaan duhurnimadii.

##
Magozwe wuxuu fadhiistay wadada isaga oo eegaya buugiisa sawirka markuu Thomas u soo fadhiistay agtiisa. " Maxay sheekada ku saabsantahay?" waxaa weydiiyay Thomas. "Waxay ku saabsan tahay wiil yar oo noqday duuliye," ayuu yiri Magozwe. "Waa maxay magaca wiilka?" Waxaa weydiiyay Thomas. "Ma aqaan, ma aqrin karo," ayuu yiri Magozwe oo si hoose u sheegay.

##
Markii ay kulmeen, Magozwe wuxuu bilaabay in uu sheekadiisa u sheego Thomas. Waxay ahayd sheekadii adeerkiis iyo sababta uu ooga sootagay. Thomas lama hadlin wax badan, mana u sheegin Magozwe waxa uu sameyn lahaa, laakiin had iyo jeer wuxuu u dhageystay si taxadar leh. Mararka qaarkood waxay way sheekaysan jireen markii ay ku  cunaayan guriga leh saqafka buluugga ah.

##
Maalintii tobnaad dhalashada Magozwe wuxuu Thomas siiyey buug sheeko oo cusub. Waxay ahayd sheeko ku saabsan wiil yar oo tuulo joogay oo koray si uu u noqdo ciyaaryahan caan ah. Thomas wuxuu sheekadaas u akhriyey Magozwe marar badan, ilaa hal maalin ayuu yiri, "Waxaan u maleynayaa inay tahay waqtigii aad tagtay dugsiga aadna baratay si aad u akhrido. Maxaad u malaynaysaa?" Thomas wuxuu sharxay inuu ogaa meel ay carruurtu joogi karaan, oo aadaan dugsi.

##
Magozwe wuxuu ka fakaray meeshan cusub, iyo aadista iskuulka. Maxaa dhacaya haddii uu adeerkiis saxsana oo uu ahaa asaga mid aad u nacas ah inuu wax barto? Maxaa dhacaya haddii ay ku garaacaan meeshan cusub? Wuu cabsaday. "Waxaa laga yaabaa in ay ka wanaagsan tahay inaad ku sii noolaato wadada," ayuu ku fakaray.

##
Wuxuu lawadaagay cabsidas Thomas. Muddo ka dib ninkii ayaa ku booriyay wiilka in noloshu ku fiicnaan karto meeshas cusub.

##
Oo sidaas daraaddeed Magozwe wuxuu dagay qol guri saqaf cagaaran. Wuxuu qolka la wadaagay laba wiil oo kale. Guud ahaan waxaa jiray toban carruur ah oo ku noolaa gurigaas. Eedo Cissy iyo ninkeeda, seddex eey, bisad, iyo ri duq ah.

##
Magozwe wuxuu bilaabay dugsiga, waxayne ahayd mid adag. Waxaa u yaalay wax badan in uu la qabsado. Mararka qaar wuxuu doonayay in uu iska daayo. Laakiin wuxuu ka fekeray duuliyihii iyo ciyaaryahankii kubadda cagta ee buugta sheekooyinka. Sida iyaga oo kale, ma uusan is dhiibin.

##
Magozwe wuxuu fadhiyay deyrka gurigii saqafka cagaara, akhrisanayo sheeko buug oo dugsiga. Thomas baa u yimid oo soo ag fadhiistay isaga. "Maxay sheekada ku saabsantahy?" waxaa weydiiyay Thomas. "Waxay ku saabsan tahay wiil yar oo macallin noqday," ayuu yiri Magozwe. "Waa maxay magaca wiilka?" waxaa weydiiyay Thomas. "Magaciisu waa Magozwe," ayuu yiri Magozwe isaga oo dhoola cadeynaya.

##
* License: [CC-BY]
* Text: Lesley Koyi
* Illustration: Wiehan de Jager
* Translation: Abdi Muse
* Language: so

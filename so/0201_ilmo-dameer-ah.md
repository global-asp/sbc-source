# Ilmo dameer ah

##
Gabar yar ayaa aragtay muuqaal
 Aan la garaneyn oo masaafo ka muuqdo.

##
Markii uu muuqaalki soo dhowaaday, waxa ay aragtay in ay tahay haweeney xaamilo culus ah.

##
xishood laakiin geesi nimo, gabadhii waxa ay ku sii dhowaatay haweeneydii. "Waa in ay nala joogtaa," ayay gabadha dadkeedii go'aansadeen. "Iyada iyo ilmaheedaba waa aannu nabad gelinaynaa."

##
Ilmaha ayaa soo dhakhso ba wadada soo galay. "Riix!" "Bustayaal la kaalaya!" "Biyo!" "Riiiiixxxx!!!"

##
Laakiin markii ay ilmihii arkeen, qof walba gadaal ayuu argagax ula booday. "Dameer?!"

##
Qof waliba muran ayuu bilaabay. "Waxa aynnu ballan qaadnay in aan ilmaha iyo hooyadaba nabad gelyo siinno, waana in aan sidaas yeelnaa," qaar baa sidaa yiri. "Laakiin waxa ay noo horseedi doonaan nasiib darro!" qaar kale ayaa sidaa iyana yiri.

##
Sidaa darteed haweeneydii way cidlowday mar kale. Waxa ay ka la yaabaneyd wixii ay ku sameyn lahayd ilmahan qaabka daran. Waxa kale oo ay ka la yaabaneyd wixii ay iyaduna isku sameyn lahayd.

##
Aakhirkii waxa ay isku qancisay in ay aqbasho in uu ilmaheedii yahay, iyaduna ay hooyadiis tahay.

##
Hada, hadii uu dameerka ku joogi lahaa sidiisi,bar yaraanta,wax walbo waxaan ahaan lahaayeen si ka duwan sidan. Laakiin ilmihii dameerka ahaa wuu koray oo koray ilaa uu la ekaan waayay dhabarkii hooyadii. Si kasta oo uu isku deyay na, waa uu u dhaqmi waayey sidii dadkii oo kale. Hooyadii aad bay u daashay oo waa ay isku buuqday. Marmar waxa ay isku dayday in uu sida xayawaanka u shaqeeyo.

##
Jahawareer iyo carro ayaa iskugu darsantay dameerkii. Sidan ma yeeli karo sidaana ma yeeli karo. Sidan ma noqon karo sidaana ma noqon karo. Mar uu aad u xanaaqay, ayaa uu maalin hooyadii laad ku kiciyey oo dhulka ku tuuray.

##
Dameerkii ceeb ayuu dareemay. Waxa aanu bilaabay in uu aad u ordo oo uu u cararo meel fog.

##
Markii uu joogsaday, habeen bay ahayd, Dameerkiina waa uu lumay. "Aaaâ€™i Aaa?" codkiisii ayaa dib ugu soo laabtay. Wuu cidlooday oo keligii ayaa uu noqday. Intuu isku duubay bur adag oo hoosta gashaday, ayuu hurdo aan farxadi ku jirin oo cidla' dareen ah la dhacay.

##
Dameerkii waxa uu toosay isaga oo uu oday weyn dul taagan yahay. Odaga indhihiisii ayuu kor u eegay isaga oo ay xoogaa rajo ahi soo gashay.

##
Dameerkii waxa uu la joogay odagii, kaas oo baray xirfado badan oo ku saabsan sida loo badbaado. Dameerkii waxa uu noqday mid si fiican wax u dhegeysta waxna u barta, odaguna sidaa oo kale ayuu ahaa. Waa ay is caawin jireen, aadna waa ay u wada qosli jireen.

##
Subax subaxyada ka mid ah, ayaa uu odagii weyddiistay Dameerkii in uu u qaado buur dhaladeed.

##
Markii ay kor u baxeen oo ay darruuro ku gedaaman yihiin ayay gam'een. Dameerkii waxa uu ku riyooday hooyadiis oo xanuunsanaysa oo isaga u yeeraysa. Balse markii uu toosay...

##
... daruurihii iyo odagii saaxiibkii ahaaba, waa ay qarsoomeen.

##
Ugu dambeyntii dameerkii waa uu yiqiinsaday wixii uu sameyn lahaa.

##
Dameerkii waxa uu helay hooyadii, oo cidlootay una barooranaysa ilmaheedii lumay. Muddo dheer ka dib waa ay isku dhaygageen. Dabadeedna si kal iyo laab ah ayay isku habsiiyeen oo isugu dhegeen.

##
Ilmihi dameerka ahaa iyo hooyadii waa ay wada koreen wax ayna heleen qaab badannoocyo badan oo ay ku wada noolaan karaan midba midka dhinaciisa. tartiib tartiib, dhinacyadooda oo dhan, qoysas ayaa bilaabay in ay soo dagaan.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Anwar Mohamed Dirie
* Language: so

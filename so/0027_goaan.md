# Go'aan

##
Tuuladayda waxay lahayd dhibaatooyin badan. Waxaan samaynay saf dheer si aan biyo ooga soo dhaansano tuubada.

##
Waxaan sugnay raashin ay nagu deeqeen dad kale.

##
Waxaan xirnay guryahanaga amin hore sababta oo ah tuugo.

##
Caruur badan ayaa dugsiga ka baxday.

##
Gabdhaha yaryar waxay ka shaqeeyeen sidii adeegto tuulooyinka kale.

##
Wiilasha yaryar waxay ku wareegeysteen agagaarka tuulada halka kuwa kale na ay ka shaqeeyeen beeraha dadka.

##
Markii dabayshu kacdo, waraaqaha qashinka ayaa ka lalmado geedaha iyo dayrarka.

##
Dadka waxaa jarjaray dhalooyin jajaban kuwaa oo loo tuuray si taxadar la'aan ah.

##
Kadib hal maalin, tuubada ayaa biyo la'aan laga dhigay weelashanadana faaruq bey ahaayeen.

##
Aabahay ayaa guri guri ugu tagay asagoo waydiinayo dadka in ay ka qayb galaan shirka tuulada.

##
Dadka waxay iskugu soo urureen geed wayna hoostiisa wayna dhagaysteen.

##
Aabahay ayaa istaagay waxuuna yidhi, "Waxaan u baahanahay in aan wada shaqayno si aan u xallino dhibaatooyinkeena."

##
Juma oo sideed jir ah, oo kufadhiyo jirridda geedka ayaa ku qeyliyay, "Waan kaa caawin karaa nadiifinta."

##
Haweeney ayaa tiri, "Dumarka way igu soo biiri karaan si ay u beeraan cuntada."

##
Ninkale ayaa istaagay oo na yidhi, "Raggu waxa ay qodi doonaan ceel."

##
Dhammaanteen waxaan ku dhawaaqnay, "Waan ku qasbanahay in aan badelno nolosheena." Maalintaas laga bilaabo waxaan ka wada shaqeynay inaan xallino dhibaatooyinkeena.

##
* License: [CC-BY]
* Text: Ursula Nafula
* Illustration: Vusi Malindi
* Translation: Abdi Muse
* Language: so

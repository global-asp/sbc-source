# ፍየል፣ ዉሻና ላም

##
ፍየል፣ ዉሻና ላም ጥሩ ጓደኛሞች ነበሩ። አንድ ቀን በታክሲ ጉዞ አደረጉ።

##
ጉዟቸውን ሲያጠናቅቁ ታክሲ ነጂው መሳፈሪያቸውን እንዲከፍሉ ጠየቃቸው። ላም የራሷን ከፈለች።

##
ዉሻ ትንሽ ተጨማሪ ከፈለ፤ ምክንያቱም ትክክለኛው ዓይነት ገንዘብ ስላልነበረው ነው።

##
ሹፌሩ ለዉሻው መልስ ሊሰጠው ሲል ፍየል ምንም ሳትከፍል ሮጠች።

##
ሹፌሩ በጣም ስለተናደደ ለዉሻ ምንም መልስ ሳይሰጣት ሄደ።

##
ለዚያ ነው ዛሬም ጭምር ዉሻ መኪና በመጣ ቁጥር እየሮጠች መልሷን ያልሰጣትን ሹፌር የምትፈልገው።

##
ፍየል የመኪና ድምጽ ስትሰማ ትሮጣለች። ምክንያቱም ሂሳብ ስላልከፈለች እንዳትታሰር ነው።

##
ላም ግን መኪና ሲመጣ ምንም አትጨናነቅም። መንገድም ስታቋርጥ ተረጋግታ ነው፤ ምክንያቱም ሂሳብ የለባትማ።

##
* License: [CC-BY]
* Text: Fabian Wakholi
* Illustration: Marleen Visser
* Translation: Mezemir Girma
* Language: am

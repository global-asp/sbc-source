# አህያ ሆኖ የተወለደው ልጅ

##
አንዲት ህጻን ልጅ አንድ የሆነ አስገራሚ ቅርጽ ከርቀት ተመለከተች።

##
ያ ቅርጽ እየቀረበ ሲመጣ ድርስ እርጉዝ ሴት መሆኗን ህጻኗ ተረዳች።

##
ዓይንአፋር ግን ደግሞ ጎበዝ የሆነችው ይህች ህጻን እርጉዟን ሴትዮ ተጠጋቻት። “ይህችን ሴት ከእኛ ጋር ማኖር አለብን” የህጻኗ ቤተ ዘመዶች ወሰኑ። “እሷን ከእኛ ጋር እናኖራታለን ለጇነመ አንንከባከባለን።”

##
ወዲያው ምጥ ጀመራት። “ግፊ!” “ብርድ ልብስ አምጡ!” “ውሃ!” “ግፊፊፊፊፊፊ!!!”

##
ነገር ግን ህጻኑን ሲያዩ ሁሉም በድንጋጤ ወደኋላ አፈገፈጉ። “አህያ?!”

##
ሁሉም መከራከር ያዘ። “እናት እና ልጇን እንንከባከባለን ብለን ቃል ገብተን ነበር፤ አሁንም ቢሆን ማድረግ ያለብን እሱን ነው።” ሲሉ አንዳንዶቹ፤ ሌሎቹ ደግሞ “ግን መጥፎ እድል ሊያመጡብን ይችላሉ።” አሉ።

##
በመሆኑም ሴትዮዋ እንደገና ብቸኝነት ተሰማት። ሴትዮዋ ግራ ተጋባች፤ ይህንን ያልተጠበቀ ፍጡር ምን እንደምታደርገው ጨነቃት። ምን ማድረግ እንዳለባት አላወቀችም፣ በጣም ተወዛገበች።

##
በስተመጨረሻም ፍጡሩ ልጇ መሆኑን እና እሷም እናቱ መሆኗን አምና ተቀበለች።

##
አሁን ነገሮች ሁሉ አስቸጋሪ እየሆኑ መጥተዋል። ልጁ እንደተወለደ ባለው የአካል በጠን በዛው ቢቀጥል ልዩ ነገር ነው የሚሆነው። ሲያድግም ለናትየዋ ለመንከባከብ፣ ለማዘል ይቸግራታል። የሆነ ሆኖ ህጻኑ አህያ እያደገ መጣ እናትየዋ በጀርባዋ ማዘል እስኪያቅታት ድረስ። እናም ልጁ የጣረውን ያክል ቢጥር ልክ እንደሰው ያለ ባህርይ ሊኖረው አልተቻለውም። እናትየዋም እየደከማት እየፈራችም መጣች። አንዳንዴ እንስሳት እንደሚሰሩት ያለ ስራ እንዲሰራ ታደርገዋለች።

##
አህያው በውስጡ ግራ መጋባትና ብስጭት እያየለበት መጣ። ይህንና ያንን ማድረግ ላይኖርበት ይችላል፤ እንደዚህ መምሰል እንደዛም መምሰል አይኖርበትም። በዚህ መወዛገብ ውስጥ ሆኖ ይናደዳል፤ አንድ ቀን እናቱን በርግጫ መታትና ከመሬት ጋር አጋጫት።

##
አህያው በጣም ሃፍረት ተሰማው። ከዚያ ሮጠ የሚችለውን ያክለ ፈጥኖ በጣም ሩቅ ወደሆነ ቦታ ፈረጠጠ።

##
መሮጡን ሲያቆም መሽቶ ነበር፣ በዚህም አጋጣሚ አህያው ጠፋ። “ሃ ሂሃ ሂሃ” አህያው ጨለማው ውስጥ አስካካ። “ሃ ሂሃ ሂሃ” ይላል ደግሞ ግን የገደል ማሚቶው ብቻ ያስተጋባል። ብቻውን ሆነ። ከባድ የድካም ስሜት እንደተጫቻነው ጥቅልል ብሎ ተኛ።

##
አህያው ሲነቃ እንግዳ ሽማግሌ ሰውዬ አፍጥጦ ሲያዬው አገኘ። ሽማግሌውን ዓይን ዓይኑን እያዬ የተስፋ ጭላንጭል ተሰማው።

##
አህያው እንዴት መኖር እንደሚገባው የተለያዩ ዘፌዎችን ካስተማረው ከሽማግሌው ሰውዬ ጋር ለመቆዬት አብሮ ሄደ። አህያው በደንብ ያዳምጣል ትምህርት ይወስዳል፤ ሽማግሌው ሰውዬም እንደዛው። እርስበርሳቸው ይረዳዳሉ፤ ይሳሳቃሉም።

##
አንድ ቀን ማለዳ ሽማግሌው ሰው ተሸክሞት (እየጋለበው) ወደተራራ ጫፍ እንዲያወጣው አህያውን ጠየቀው።

##
ተራራው ጫፍ ላይ በደመናው መሃል እንቅልፍ ወሰዳቸው። አህያው በህልሙ እናቱን እንዳመማትና ስትጠራው አዬ። እንደነቃ….

##
… ደመናው ጠፍቷል፣ ከጓደኛው ከሽማግሌው ሰውዬ ጋር።

##
አህያ በስተመጨረሻም ምን ማድረግ እንዳለበት አወቀ።

##
አሕያው እናቱን ብቻዋን ሆና በጠፋው ልጇ እያዘነች አገኛት። ለረጂም ጊዜ ፍጥጥ ብለው ተያዩ። ከዚያም ጥብቅብቅ ብለው ተቃቀፉ።

##
ትንሹ አህያ ልጅ እና እናቱ አብረው መኖርና ማደግ ጀመሩ። ህይወታቸውን አብረው ማስቀጠል የሚችሉበት በርካታ መንገዶችንም አሰቡ።ቀስበቀስ ሌሎች ሰዎችና ቤተዘመዶች ተረጋግተው ህይወታቸውን መግፋት ጀመሩ።

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Dawit Girma
* Language: am

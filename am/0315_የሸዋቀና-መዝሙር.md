# የሸዋቀና መዝሙር

##
ሸዋቀና ከቤተሰቦቹና ከ4ዓመት ታላቅ እህቱ ጋር ይኖራል። የሚኖሩት ባንድ ሃብታም ሰውዬ መሬት ላይ ነው። ባለሳር ክዳን ጎጆአቸው በመደዳ ከበቀሉ ዛፎች ማዶ ትገኛለች።

##
ሸዋቀና 3 ዓመት ሲሆነው ታመመና የዓይን ብርሃኑን አጣ። ሸዋቀና ባለተሰጥኦ ልጅ ነበር።

##
ሸዋቀና የ6ዓመት ልጆቸ እንኳ የማይሰሩት በርካታ ነገሮችን ማድረግ ይችላል። ለምሳሌ፦ ከመንደሩ ትልልቅ ሴቶች ጋ ቁጭ ብሎ ጠቃሚ ቁምነገሮችን ይወያያል።

##
የሸዋቀና ቤተሰቦች በሃብታሙ ሰው ቤት ውስጥ ይሰራሉ። ጠዋት በማለዳ ከቤታቸው ይወጡና ማታ ወደቤታቸው ይመለሳሉ። ሸዋቀና ደግሞ ከትንሽ እህቱ ጋር ይቆያል።

##
ሸዋቀና መዝሙር መዘመር ይወዳል። አንድ ቀን እናቱ ጠየቀችው፣ “ከየት ነው እነዚህን መዝሙሮች የተማርካቸው ሸዋቀና?”

##
ሸዋቀናም መለሰ “ራሳቸው ይመጣሉ እማዬ። በጭንቅላቴ እሰማቸዋለሁ ከዚያም እዘምራለሁ።”

##
ሸዋቀና ለእህቱ ይዘምርላታል በተለይ ሲርባት ሲርባት። ተወዳጅ ዜማዎቹን ሲያዜም እህቱ ትሰማዋለች። ወዲያ ወዲህ እየተወዛወዘች በዜማው ትመሰጣለች።

##
“ደግመህ ደጋግመህ ልታዜምልኝ ትችላለህ ሸዋቀና” እህቱ ለመነችው። ሸዋቀናም ጥያቄዋን ተቀብሎ እስኪበቃት ደጋግሞ አዜመላት።

##
አንድ ምሽት ቤተሰቦቹ ወደቤት ሲመለሱ በጣም ተክዘው ነበር። ሸዋቀና የሆነ ነገር እንደተፈጠረ አወቀ።

##
“እማዬ፣ አባዬ ምንድነው? ምን ችግር አለ?” ሸዋቀና ጠየቀ። የሃብታሙ ሰው ልጅ መጥፋቱን ሸዋቀና ተረዳ። ሰውዬው በጣም አዘነ፣ ብቸኝነትም ተሰማው።

##
“አዜምለታለሁ። እንደገናም ደስተኛ ይሆናል።” አለ ሸዋቀና ለቤተሰቦቹ። ቤተሰቦቹ ግን ጀሮ ዳባ ልበስ አሉት። “እሱ በጣም ሃብታም ነው። አንተ ደግሞ ተራ አይነ ስውር ነህ። የአንተ ዜማ የሚረዳው ይመስልሃል?”

##
ነገር ግን፣ ሸዋቀና ተስፋ አልቆረጠም። ትንሽዋ እህቱም ትረዳዋለች። “የሸዋቀና ዜማዎች በራበኝ ጊዜ ያረጋጉኛል። ሃብታሙን ሰውዬም እንዲሁ ያረጋጉታል።”

##
በቀጣዩ ቀን ወደሃብታሙ ቤት መርታ እንድትወስደው ሸዋቀና እህቱን ጠየቃት።

##
ከአንድ ትልቅ መስኮት በታች ቆሞ ተወዳጁን ዜማ አዜመ። ቀስ ብሎ የሃብታሙ ሰው ጭንቅላት በትልቁ መስኮት በኩል መታየት ጀመረ።

##
ሰራተኞቹ እየሰሩ የነበረውን አቆሙ። የሸዋቀናን ቆንጅዬ ዜማ ማዳመጥ ጀመሩ። ነገር ግን አንድ ሰው እንዲህ አለ “ማንም ሰው ቢሆን አለቃችንን ሊያዝናናው ወይም ሊያጽናናው የሚችል የለም። ይሄ አይነ ስውር ልጅ የሚችል ይመስለዋል እንዴ?”

##
ሸዋቀና ማዜሙን ጨረሰና ሊመለስ ሲል ሃብታሙ ሰውዬ ፈጥኖ ወጣና “እባክህ እንደገና አዚም” አለው።

##
በዚያው ቅጽበት ሁለት ሰዎች በቃሬዛ አንድ ሰው ይዘው መጡ። የሃብታሙን ሰውዬ ልጅ ተነክሶ ጉዳት ደርሶበት መንገድ ዳር ወድቆ ነው ያገኙት።

##
ልጁን ደግሞ ስላየው ሃብታሙ ሰውዬ በጣም ተደሰተ። ምቾት ስለሰጠው ሸዋቀና ተደሰተ። ከዚያ ልጁንና ሸዋቀናን ወደ ሃኪም ቤት ወሰዳቸው፤ ሸዋቀናም እንደገና አይኑ ማዬት ቻለ።

##
* License: [CC-BY]
* Text: Ursula Nafula
* Illustration: Peris Wachuka
* Translation: Dawit Girma
* Language: am
